Dlouholetá tradice hornictví na Orlovsku měla kromě pozitivních vlivů ekonomických, vlivu zaměstnanosti a rozvoji regionu také negativní dopady. Často se v tomto případě skloňuje ve všech pádech slovo „poddolování“. Tento geologický proces však nebyl jediným strašákem nejen Ostravské pánve.

V dolech se nacházela určitá koncentrace metanu, hořlavé uhlovodíkové látky plynného skupenství a lehčí než vzduch, která měla při nečekaných výbuších na svědomí několik životů. Metan se také neřízeně uvolňoval do ovzduší, hlavně z uzavřených dolů, a rovněž způsoboval značné škody. První zdokumentovaný výbuch způsobený důlními plyny pochází z roku 1890, kdy služka zatápěla v kamnech v domku nad přejezdem Košicko-bohumínské dráhy. Na následky výbuchu přítomného metanu žena za pět měsíců zemřela, mladá dívka v posteli přežila bez úhony.

Nejen tento výbuch motivovalo komisi k řešení těchto nešťastných událostí. Jedno z řešení mělo být vybudování kiosku s výkladními skříněmi, nad nímž měl svítit „věčný oheň“ zapálením důlních plynů, vedených společným vývodem. Tak se stalo a v roce 1925 byl kiosek s věčným ohněm uveden do provozu. Kiosek se nacházel u textilního domu Adolfa Wechslera, resp. u křižovatky naproti Dělnického domu. Vznikl na místě černouhelné jámy Jiří II (fungoval v letech 1841 – 1860, jeho maximální hloubka činila 48,4 metrů, likvidován byl nezpevněným zásypem). Obyvateli Orlové, širokého okolí a turistů byla tato kuriozita obdivována.

Věčný oheň svítil relativně krátkou dobu, mezi lety 1925 – 1942. Poté byl z válečných důvodů (zatemnění) uhašen. Kiosek vzhledem k poddolování zanikl roku 1980 spolu s demolicí textilního domu.

V současnosti se ve městě plyny zpracovávají v degazačním zařízení za náměstím na bývalém autobusovém stanovišti, původně hřišti SK Meteor Orlová. K odplynování dochází také z odplyňovacích vrtů rozmístěných po městě. Část z nich stojí na zasypaných jámách, kde se kdysi těžilo (bývalé Orlovské jámy u cesty směrem do Doubravy, jáma Mühsam pod evangelickým kostelem, a jinde).

---

### Věděli jste, že...?

- Metan je zápalný pouhou jiskrou už tehdy, je-li metanu ve vzduchu více než 5 procent.

### Zajímavá místa v okolí:

- **Dělnický dům** – (uveď číslo tabulky)
- **Zámecký park** – (uveď číslo tabulky)
- **České reálné gymnázium** – (uveď číslo tabulky)
- **Polské reálné gymnázium** – (uveď číslo tabulky)
- **Ulice Petra Cingra** - hlavní ulice v Orlové, dříve s velkým podílem obchodů a služeb. Dřívější názvy hlavní třídy: Haupt Strasse, Masarykova třída, Piłsudskiego ulica, Adolf Hitler Strasse, Gottwaldova třída.
- **Orlovská pošta** – bývalé sídlo poštovního a telegrafního úřadu v Orlové, na ul. Františka Palackého 915, fungovala v období let 1932 – 1999, funkcionalistický styl, dnes jiná podnikatelská činnost.
- **Požární zbrojnice** – ul. Bezručova 801, postavená v roce 1925, dodnes funguje Sbor dobrovolných hasičů Orlová-Město.
